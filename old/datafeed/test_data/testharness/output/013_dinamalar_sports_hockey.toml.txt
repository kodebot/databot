Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Lalremsiami-M.jpg'/><div><div>
<p><strong>ஹிரோஷிமா:</strong> எப்.ஐ.எச்., ஹாக்கி சீரிஸ் பைனல்ஸ் தொடரில் பங்கேற்ற இந்திய வீராங்கனை லால்ரெம்சியாமி, தனது தந்தையின் இறுதிச்சடங்கில் பங்கேற்காமல் அரையிறுதி மற்றும் பைனலில் விளையாடினார்.</p>
<p>ஜப்பானில் உள்ள ஹிரோஷிமா நகரில், சர்வதேச ஹாக்கி கூட்டமைப்பு (எப்.ஐ.எச்.,) சார்பில் பெண்களுக்கான சீரிஸ் பைனல்ஸ் தொடர் நடந்தது. இதன் அரையிறுதிப் போட்டிக்கு முதல் நாள் (ஜூன் 21), இந்திய வீராங்கனை லால்ரெம்சியாமியின் (சுருக்கமாக ‘சியாமி’) தந்தை மாரடைப்பால் மரணமடைந்தார். இதனையடுத்து மிசோராமை சேர்ந்த சியாமி 19, உடனடியாக தாயகம் திரும்ப அனுமதி வழங்கப்பட்டது. ஆனால் நாட்டுக்காக அரையிறுதி மற்றும் பைனலில் விளையாடினார். இதனால் தந்தையின் இறுதிச் சடங்கில் பங்கேற்க முடியாமல் போனது.</p>
<p>இதுகுறித்து இந்திய அணி கேப்டன் ராணி ராம்பால் கூறுகையில், ‘‘தந்தையின் இறுதிச் சடங்கில் பங்கேற்காமல், தொடர்ந்து போட்டியில் விளையாடிய சியாமியை நினைத்து பெருமை கொள்கிறோம். இந்த வெற்றியை அவரது தந்தைக்கு அர்ப்பணிக்கிறோம். அவரது ஆத்மா சாந்தியடையட்டும்,’’ என்றார்.</p>


 
 
</div></div></div>,
PublishedDate: 2019-06-23 22:36:00 +0530 IST,
SourceUrl: //sports.dinamalar.com/2019/06/1561309573/LalremsiamiIndiaHockeyFatherFuneral.html,
ThumbImageUrl: ,
Title: மறைந்த தந்தைக்கு பெருமை: மகள் சியாமி அருமை | ஜூன்  23, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/India Women Hockey-M_22.jpg'/><div><div>
<p><strong>ஹிரோஷிமா:</strong> எப்.ஐ.எச்., ஹாக்கி சீரிஸ் பைனல்ஸ் தொடரின் பைனலில் அசத்திய இந்திய பெண்கள் அணி 3–1 என்ற கோல் கணக்கில் ஜப்பான் அணியை வீழ்த்தியது.</p>
<p>ஜப்பானில் உள்ள ஹிரோஷிமா நகரில், சர்வதேச ஹாக்கி கூட்டமைப்பு (எப்.ஐ.எச்.,) சார்பில் பெண்களுக்கான சீரிஸ் பைனல்ஸ் தொடர் நடந்தது. இதன் பைனலில், உலகின் ‘நம்பர்–9’ இந்திய அணி, 14வது இடத்தில் உள்ள ஜப்பான் அணியை சந்தித்தது.</p>
<p>ஆட்டத்தின் 3வது நிமிடத்தில் இந்தியாவுக்கு கிடைத்த ‘பெனால்டி கார்னர்’ வாய்ப்பில் கேப்டன் ராணி ராம்பால் முதல் கோல் அடித்தார். இதற்கு, 11வது நிமிடத்தில் ஜப்பானின் கனான் மோரி, ஒரு ‘பீல்டு’ கோலடித்து பதிலடி தந்தார். முதல் பாதி முடிவில், போட்டி 1–1 என சமநிலையில் இருந்தது.</p>
<p>பின், 45வது நிமிடத்தில் கிடைத்த ‘பெனால்டி கார்னர்’ வாய்ப்பில் கோலடித்த இந்தியாவின் குர்ஜித் கவுர், 60வது நிமிடத்தில் ‘பெனால்டி கார்னர்’ மூலம் மீண்டும் ஒரு கோலடித்தார்.</p>
<p>ஆட்டநேர முடிவில் இந்திய அணி 3–1 என்ற கணக்கில் வெற்றி பெற்றது. இதன்மூலம் இந்திய அணி, கடந்த ஆண்டு இந்தோனேஷியாவில் நடந்த ஆசிய விளையாட்டு, பெண்கள் ஹாக்கி பைனலில் ஜப்பானிடம் கண்ட தோல்விக்கு பதிலடி கொடுத்தது.</p>
<p>இவ்விரு அணிகள், வரும் 2020ல் ஜப்பானில் நடக்கவுள்ள டோக்கியோ ஒலிம்பிக் போட்டிக்கான தகுதிச் சுற்றில் விளையாட தகுதி பெற்றன.</p>


 
 
</div></div></div>,
PublishedDate: 2019-06-23 21:04:00 +0530 IST,
SourceUrl: //sports.dinamalar.com/2019/06/1561304071/FIHSeriesFinalsHockeyIndiaJapanFinal.html,
ThumbImageUrl: ,
Title: ஹாக்கி: இந்திய பெண்கள் அபாரம் | ஜூன்  23, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/India Women Hockey-M_21.jpg'/><div><div>
<p><strong>ஹிரோஷிமா: </strong>பெண்களுக்கான ஹாக்கி சீரிஸ் பைனல்ஸ் தொடரின் பைனலுக்கு இந்திய அணி முன்னேறியது. அரையிறுதியில் 4–2 என்ற கோல் கணக்கில் சிலி அணியை வென்றது.</p>
<p>ஜப்பானின் ஹிரோஷிமா நகரில், சர்வதேச ஹாக்கி கூட்டமைப்பு (எப்.ஐ.எச்.,) சார்பில் பெண்களுக்கான சீரிஸ் பைனல்ஸ் தொடர் நடக்கிறது. இதன் அரையிறுதியில் உலகின் ‘நம்பர்–9’ இந்திய அணி, 16வது இடத்தில் உள்ள சிலியை எதிர்கொண்டது.</p>
<p>ஆட்டத்தின் 18வது நிமிடத்தில் சிலி அணியின் கரோலினா கார்சியா முதல் கோலடித்தார். இதற்கு, 22வது நிமிடத்தில் கிடைத்த ‘பெனால்டி கார்னர்’ வாய்ப்பில் இந்தியாவின் குர்ஜித் கவுர், ஒரு கோலடித்து பதிலடி தந்தார். முதல் பாதி முடிவு 1–1 என சமநிலையில் இருந்தது.</p>
<p>தொடர்ந்து அசத்திய இந்தியாவுக்கு 31வது நிமிடத்தில் நவ்னீத் கவுர், ஒரு ‘பீல்டு’ கோலடித்து கைகொடுத்தார். பின், 37வது நிமிடத்தில் கிடைத்த ‘பெனால்டி கார்னர்’ வாய்ப்பில் இந்தியாவின் குர்ஜித் கவுர், மீண்டும் ஒரு கோலடித்து அசத்தினார். தொடர்ந்து போராடிய சிலி அணிக்கு 43வது நிமிடத்தில் மானுலா உரோஸ், ஒரு ‘பீல்டு’ கோலடித்து ஆறுதல் தந்தார். ஆட்டத்தின் 57வது நிமிடத்தில் இந்திய கேப்டன் ராணி ராம்பால், தன்பங்கிற்கு ஒரு ‘பீல்டு’ கோலடித்தார்.</p>
<p>ஆட்டநேர முடிவில் இந்திய அணி 4–2 என்ற கணக்கில் வெற்றி பெற்று, பைனலுக்கு முன்னேறியது. தவிர, வரும் 2020ல் நடக்கவுள்ள டோக்கியோ ஒலிம்பிக் போட்டிக்கான தகுதிச் சுற்றில் விளையாட தகுதி பெற்றது.</p>
<p><span><strong>ஜப்பானுடன் மோதல்</strong></span></p>
<p>மற்றொரு அரையிறுதியில் ஜப்பான், ரஷ்யா அணிகள் மோதின. விறுவிறுப்பான இப்போட்டி ஆட்டநேர முடிவில் 1–1 என, சமநிலையில் இருந்தது. பின் ‘பெனால்டி ஷூட் அவுட்’ முறையில் அசத்திய ஜப்பான் அணி 3–1 என்ற கணக்கில் வெற்றி பெற்றது.</p>
<p>பைனலில் (ஜூன் 23) இந்தியா, ஜப்பான் அணிகள் மோதுகின்றன.</p>


 
 
</div></div></div>,
PublishedDate: 2019-06-22 16:53:00 +0530 IST,
SourceUrl: //sports.dinamalar.com/2019/06/1561202626/FIHSeriesFinalsHockeyIndiaChileSemiFinal.html,
ThumbImageUrl: ,
Title: ஹாக்கி: பைனலுக்கு முன்னேறியது இந்தியா | ஜூன்  22, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/india womens hockey 318_1.jpg'/><div><div>
<p><strong>ஹிரோஷிமா: </strong>ஜப்பானின் ஹிரோஷிமாவில் பெண்களுக்கான ஹாக்கி சீரிஸ் பைனல்ஸ் நடக்கிறது. </p>
<p>இதில் இந்தியா, மெக்சிகோ உள்ளிட்ட 8 அணிகள் பங்கேற்கின்றன. இன்று நடக்கவுள்ள அரையிறுதியில் இந்தியா, சிலி அணிகள் மோதுகின்றன.</p>
<p>இந்திய அணியை (9வது இடம்) பொறுத்தவரை தரவரிசையில் சிலியை (16) விட முன்னிலையில் இருப்பது பலம். லீக் சுற்றில் போலந்து, உருகுவே, பிஜி அணிகளை வீழ்த்தி 100 சதவீத வெற்றியை பதிவு செய்தது. ராணி ராம்பால், ஜோதி என பலரும் அசத்துகின்றனர். </p>
<p>பிஜி அணிக்கு எதிராக ‘ஹாட்ரிக்’ கோல் அடித்த குர்ஜித் கவுர் பலம் சேர்க்கிறார். இவர்கள் மீண்டும் கலக்கினால், இந்திய அணி டோக்கியோ ஒலிம்பிக் போட்டிக்கான (2020) தகுதிச்சுற்றுக்கு முன்னேறலாம். சிலி அணி மூன்று லீக் போட்டியில் இரண்டு வெற்றி பெற்றது. மெக்சிகோவுக்கு எதிராக 7–0 என வென்றதால், இந்திய வீராங்கனைகள் சுதாரிப்புடன் இருப்பது நல்லது.</p>


 
 
</div></div></div>,
PublishedDate: 2019-06-21 22:58:00 +0530 IST,
SourceUrl: //sports.dinamalar.com/2019/06/1561138132/IndiastartfavouritesagainstChileinsemifinalofwomensFIH.html,
ThumbImageUrl: ,
Title: இந்தியா–சிலி மோதல்  | ஜூன்  21, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/india womens hockey 318_0.jpg'/><div><div>
<p><strong>ஹிரோஷிமா: </strong>ஹாக்கி சீரிஸ் பைனல்ஸ் தொடரின் மூன்றாவது போட்டியில் குர்ஜித் ‘ஹாட்ரிக்’ கோல் அடிக்க இந்தியா 11–0 என பிஜி அணியை வீழ்த்தியது.</p>
<p>ஜப்பானில் பெண்களுக்கான ஹாக்கி சீரிஸ் பைனல்ஸ் தொடர் நடக்கிறது. இந்தியா, சிலி உள்ளிட்ட எட்டு அணிகள் தலா இரு பிரிவாக பிரிக்கப்பட்டு மோதுகின்றன. பைனலுக்கு தகுதி பெறும் அணிகள், டோக்கியோ ஒலிம்பிக்கிற்கான (2020) தகுதிச்சுற்றில் பங்கேற்கும். இந்திய அணி ‘ஏ’ பிரிவில் போலந்து, உருகுவே, பிஜி அணிகளுடன் இடம்பிடித்துள்ளது. முதல் போட்டியில் உருகுவேயை வீழ்த்திய இந்தியா, இரண்டாவது போட்டியில் போலந்தை வென்றது. மூன்றாவது மற்றும் கடைசி போட்டியில் பிஜி அணியை எதிர் கொண்டது.</p>
<p><strong>அபார துவக்கம்</strong></p>
<p>துவக்கம் முதலே இந்திய வீராங்கனைகள் ஆதிக்கம் செலுத்தினர். 4வது நிமிடத்தில் லால்ரெம்சியாமி இந்திய அணிக்கு கோல் கணக்கை துவக்கி வைத்தார். இதன்பின் ராணி ராம்பால் (10வது நிமிடம்), வந்தனா (12), மோனிகா (11,33) கைகொடுத்தனர். குர்ஜித் கவுர் மிரட்டலான ஆட்டத்தை வெளிப்படுத்தினார். 15,19, 21,22வது நிமிடங்களில் கலக்கிய இவர் நான்கு கோல் அடித்து ஆர்ப்பரித்தார். லிலிமா (51), நவ்னீத் கவுர் (57) கைகொடுக்க, இந்தியாவின் கோல் எண்ணிக்கை 11ஐ தொட்டது. எவ்வித பதிலடியும் தர முடியாமல் எதிரணியினர் தவித்தனர். முடிவில், இந்திய அணி 11–0 என்ற கோல் கணக்கில் வெற்றி பெற்றது. இதனையடுத்து, ‘ஹாட்ரிக்’ வெற்றியுடன் இந்தியா அரையிறுதிக்கு (ஜூன் 22) முன்னேறியது.</p>



 
 
</div></div></div>,
PublishedDate: 2019-06-18 22:05:00 +0530 IST,
SourceUrl: //sports.dinamalar.com/2019/06/1560875749/IndiamaulFijitoenterlastfourroundofFIH.html,
ThumbImageUrl: ,
Title: ஹாக்கி: இந்தியா கோல் மழை | ஜூன்  18, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Indian Womens Hockey team 318.jpg'/><div><div>
<p><strong>ஹிரோஷிமா: </strong>ஹாக்கி சீரிஸ் பைனல்ஸ் தொடரின் இரண்டாவது போட்டியில் இந்திய பெண்கள் அணி 5–0 என்ற கோல் கணக்கில் போலந்தை வீழ்த்தியது.</p>
<p>ஜப்பானில் பெண்களுக்கான ஹாக்கி சீரிஸ் பைனல்ஸ் தொடர் நடக்கிறது. எட்டு அணிகள் மோதும் இத்தொடரில் பைனலுக்கு முன்னேறும் அணிகள், ஒலிம்பிக் தகுதிச்சுற்றில் பங்கேற்க தகுதி பெறும். இந்திய அணி ‘ஏ’ பிரிவில் போலந்து, பிஜி, உருகுவே அணிகளுடன் இடம்பெற்றுள்ளது. முதல் போட்டியில் உருகுவேயை வீழ்த்திய இந்திய அணி, இரண்டாவது போட்டியில் போலந்தை எதிர் கொண்டது.</p>
<p>துவக்கம் முதலே இந்திய வீராங்கனைகள் ஆதிக்கம் செலுத்தினர். இந்தியா சார்பில் ஜோதி (21வது நிமிடம்), வந்தனா (26), குர்ஜித் (28) தலா ஒரு கோல் அடித்தனர். 35வது நிமிடத்தில் மீண்டும் கைகொடுத்த குர்ஜித், இந்திய அணியை வலுப்படுத்தினார். தன் பங்கிற்கு நவ்னீத் (56) கலக்கினார். கடைசி வரை போராடிய எதிரணியால் ஒரு கோல் கூட அடிக்க முடியவில்லை. முடிவில், இந்திய அணி 5–0 என வெற்றி பெற்றது.</p>



 
 
</div></div></div>,
PublishedDate: 2019-06-16 22:06:00 +0530 IST,
SourceUrl: //sports.dinamalar.com/2019/06/1560702971/GurjitscoresbraceinIndiawinoverPolandFIHSeries.html,
ThumbImageUrl: ,
Title: ஹாக்கி: இந்தியா வெற்றி | ஜூன்  16, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/women hockey M_3.jpg'/><div><div>
<p> <strong>ஹிரோஷிமா</strong>: ஹாக்கி சீரிஸ் பைனல்ஸ் தொடரின் முதல் போட்டியில் இந்திய பெண்கள் அணி 4–1 என்ற கோல் கணக்கில் உருகுவேயை வென்றது.</p>
<p>ஜப்பானில் பெண்களுக்கான ஹாக்கி சீரிஸ் பைனல்ஸ் தொடர் நடக்கிறது. 8 அணிகள் மோதும் இத்தொடரில் பைனலுக்கு முன்னேறும் அணிகள், ஒலிம்பிக் தகுதிச்சுற்றில் பங்கேற்க தகுதி பெறும். ‘ஏ’ பிரிவில் இடம் பெற்றுள்ள ‘நம்பர்–9’ இடத்திலுள்ள இந்திய அணி, முதல் போட்டியில் உருகுவேயை (24வது இடம்) சந்தித்தது.</p>
<p>போட்டியின் 10 வது நிமிடத்தில் இந்திய அணி கேப்டன் ராணி ஒரு கோல் அடித்தார். தொடர்ந்து சிறப்பான ஆட்டத்தை வெளிப்படுத்திய இந்திய வீராங்கனைகள் குர்ஜித் கவுர் (21வது), ஜோதி (40வது), லால்ரெம்சியாமி (56வது) தலா ஒரு கோல் அடித்தனர்.</p>
<p>உருகுவே தரப்பில் வியனா (51வது) மட்டும் ஆறுதல் கோல் அடித்தார். முடிவில் இந்திய அணி 4–1 என்ற கோல் கணக்கில் வெற்றி பெற்றது. இன்று இரண்டாவது போட்டியில் போலந்தை சந்திக்கிறது.</p>


 
 
</div></div></div>,
PublishedDate: 2019-06-15 22:22:00 +0530 IST,
SourceUrl: //sports.dinamalar.com/2019/06/1560617538/Hockeyseriesfinalsindia.html,
ThumbImageUrl: ,
Title: பெண்கள் ஹாக்கி: இந்தியா அபாரம் | ஜூன்  15, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Varun Kumar-India Hockey-M.jpg'/><div><div>
<p><strong>புவனேஸ்வர்:</strong> ஹாக்கி சீரிஸ் பைனல்ஸ் தொடரின் பைனலில் அபாரமாக ஆடிய இந்திய அணி 5–1 என்ற கோல் கணக்கில் தென் ஆப்ரிக்காவை வீழ்த்தியது.</p>
<p>ஒடிசா மாநிலம் புவனேஸ்வரில், சர்வதேச ஹாக்கி கூட்டமைப்பு (எப்.ஐ.எச்.,) சார்பில் சீரிஸ் பைனல்ஸ் தொடர் நடந்தது. இதன் பைனலில், உலகின் ‘நம்பர்–5’ இந்திய அணி, 16வது இடத்தில் உள்ள தென் ஆப்ரிக்காவை எதிர்கொண்டது.</p>
<p>ஆட்டத்தின் 2வது நிமிடத்தில் கிடைத்த ‘பெனால்டி கார்னர்’ வாய்ப்பில் இந்தியாவின் வருண் குமார் முதல் கோலடித்தார். பின், 11வது நிமிடத்தில் இந்தியாவின் ஹர்மன்பிரீத் சிங், ‘பெனால்டி கார்னர்’ மூலம் ஒரு கோலடித்தார். தொடர்ந்து அசத்திய இந்தியாவுக்கு 25வது நிமிடத்தில் கிடைத்த ‘பெனால்டி ஸ்டிரோக்’ வாய்ப்பில் ஹர்மன்பிரீத் மீண்டும் ஒரு கோலடித்தார். முதல் பாதி முடிவில் இந்திய அணி 3–0 என, முன்னிலையில் இருந்தது.</p>
<p>இரண்டாவது பாதியிலும் ஆதிக்கத்தை தொடர்ந்த இந்தியாவுக்கு 35வது நிமிடத்தில் விவேக் பிரசாத், ஒரு ‘பீல்டு’ கோலடித்தார். பின், 49வது நிமிடத்தில் கிடைத்த ‘பெனால்டி கார்னர்’ வாய்ப்பில் இந்தியாவின் வருண் குமார், மீண்டும் ஒரு கோலடித்தார். இந்நிலையில் எழுச்சி கண்ட தென் ஆப்ரிக்காவுக்கு 53வது நிமிடத்தில் கிடைத்த ‘பெனால்டி கார்னர்’ வாய்ப்பில் ரிச்சர்டு ஒரு கோலடித்து ஆறுதல் தந்தார்.</p>
<p>ஆட்டநேர முடிவில் இந்திய அணி 5–1 என்ற கணக்கில் வெற்றி பெற்றது. ஆட்ட நாயகன் விருதை இந்தியாவின் ஹர்மன்பிரீத் சிங் பெற்றார். தொடர் நாயகன் விருதை இந்திய அணி கேப்டன் மன்பிரீத் சிங் வென்றார். இத்தொடரில் இந்தியா சார்பில் அதிகபட்சமாக 35 கோல் பதிவாகின. இந்தியாவுக்கு எதிராக 4 கோல் மட்டுமே அடிக்கப்பட்டது.</p>
<p><span><strong>ஜப்பான் வெற்றி</strong></span></p>
<p>மூன்றாவது இடத்துக்கான போட்டியில் ஜப்பான், அமெரிக்கா அணிகள் மோதின. அபாரமாக ஆடிய ஜப்பான் அணி 4–2 என்ற கோல் கணக்கில் வெற்றி பெற்று, 3வது இடம் பிடித்தது. ஜப்பான் அணிக்கு கசூமா முராடா (11வது நிமிடம்), யோஷிகி கிரிஷிதா (25வது), கென்டா டனாகா (60வது நிமிடத்தில் 2) கோலடித்து கைகொடுத்தனர்.</p>


 
 
</div></div></div>,
PublishedDate: 2019-06-15 21:18:00 +0530 IST,
SourceUrl: //sports.dinamalar.com/2019/06/1560613688/FIHSeriesFinalsHockeyIndiaSouthAfricaFinal.html,
ThumbImageUrl: ,
Title: ஹாக்கி: பைனலில் இந்தியா அபாரம் | ஜூன்  15, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/India Hockey-M_21.jpg'/><div><div>
<p><strong>புவனேஸ்வர்:</strong> ஹாக்கி சீரிஸ் பைனல்ஸ் தொடரின் பைனலுக்கு இந்திய அணி ஜோராக முன்னேறியது. அரையிறுதியில் 7–2 என்ற கோல் கணக்கில் ‘நடப்பு ஆசிய விளையாட்டு சாம்பியன்’ ஜப்பான் அணியை வீழ்த்தியது. இதனையடுத்து டோக்கியோ ஒலிம்பிக் (2020) போட்டிக்கான தகுதிச் சுற்றில் விளையாடும் வாய்ப்பு பெற்றது.</p>
<p>ஒடிசா மாநிலம் புவனேஸ்வரில், சர்வதேச ஹாக்கி கூட்டமைப்பு (எப்.ஐ.எச்.,) சார்பில் ‘சீரிஸ் பைனல்ஸ்’ தொடர் நடக்கிறது. இதன் அரையிறுதியில் உலகின் ‘நம்பர்–5’ இந்திய அணி, 18வது இடத்தில் உள்ள ஜப்பான் அணியை எதிர்கொண்டது. இது, இந்திய வீரர் ஹர்மன்பிரீத் சிங்கின் 100வது சர்வதேச போட்டி.</p>
<p>ஆட்டத்தின் 2வது நிமிடத்தில் ஜப்பான் வீரர் கென்ஜி கிடாஜடோ, முதல் கோல் அடித்தார். இதற்கு, 7வது நிமிடத்தில் கிடைத்த ‘பெனால்டி கார்னர்’ வாய்ப்பில் இந்தியாவின் ஹர்மன்பிரீத் சிங் ஒரு கோலடித்து பதிலடி தந்தார். ஆட்டத்தின் 14வது நிமிடத்தில் இந்தியாவுக்கு கிடைத்த ‘பெனால்டி கார்னர்’ வாய்ப்பில் வருண் குமார் ஒரு கோலடித்து 2–1 என, முன்னிலை பெற்றுத் தந்தார்.</p>
<p>பின் எழுச்சி கண்ட ஜப்பான் அணிக்கு 20வது நிமிடத்தில் கொடா வாடானபே, ஒரு ‘பீல்டு’ கோலடித்தார். இதற்கு, 23வது நிமிடத்தில் இந்தியாவின் ராமன்தீப் சிங், ஒரு ‘பீல்டு’ கோலடித்து பதிலடி தந்தார். பின், 25வது நிமிடத்தில் இந்தியாவின் ஹர்திக் சிங், தன்பங்கிற்கு ஒரு கோலடித்து கைகொடுத்தார்.</p>
<p>முதல் பாதி முடிவில் இந்திய அணி 4–2 என, முன்னிலையில் இருந்தது.</p>
<p><strong>ராமன்தீப் அபாரம்:</strong> இரண்டாவது பாதியிலும் ஆதிக்கம் செலுத்திய இந்தியாவுக்கு 37வது நிமிடத்தில் கிடைத்த ‘பெனால்டி கார்னர்’ வாய்ப்பில் ராமன்தீப் சிங், மீண்டும் ஒரு கோலடித்தார். பின், குர்சாகிப்ஜித் (43வது நிமிடம்), விவேக் பிரசாத் (47வது) தலா ஒரு ‘பீல்டு’ கோலடித்தார்.</p>
<p>ஆட்டநேர முடிவில் இந்திய அணி 7–2 என்ற கோல் கணக்கில் வெற்றி பெற்று, பைனலுக்கு முன்னேறியது. பைனலில் (ஜூன் 15) இந்தியா, தென் ஆப்ரிக்கா அணிகள் மோதுகின்றன.</p>
<p>இதனையடுத்து இந்திய அணி, இந்த ஆண்டு இறுதியில் நடக்கவுள்ள டோக்கியோ ஒலிம்பிக் (2020) போட்டிக்கான தகுதிச் சுற்றில் விளையாடும் வாய்ப்பு பெற்றது.</p>
<p><span><strong>தென் ஆப்ரிக்கா அசத்தல்</strong></span></p>
<p>மற்றொரு அரையிறுதியில் அமெரிக்கா, தென் ஆப்ரிக்கா அணிகள் மோதின. இதில் அசத்தலாக ஆடிய தென் ஆப்ரிக்க அணி 2–1 என்ற கோல் கணக்கில் வெற்றி பெற்று பைனலுக்கு முன்னேறியது. தென் ஆப்ரிக்க அணிக்கு ஸ்மித் (42வது நிமிடம்), ஸ்பூனர் (60வது) தலா ஒரு கோலடித்து கைகொடுத்தனர். அமெரிக்காவுக்கு அகி காப்பெலர் (30+வது நிமிடம்) ஆறுதல் தந்தார்.</p>
<p><span><strong>ரஷ்யா ‘5’</strong></span></p>
<p>5–6வது இடங்களுக்கான போட்டியில் ரஷ்யா, போலந்து அணிகள் மோதின. இதில் ரஷ்ய அணி 3–2 என்ற கோல் கணக்கில் வெற்றி பெற்று, 5வது இடம் பிடித்தது.</p>


 
 
</div></div></div>,
PublishedDate: 2019-06-14 21:02:00 +0530 IST,
SourceUrl: //sports.dinamalar.com/2019/06/1560526334/FIHHockeySeriesFinalsIndiaJapanSemiFinalOlympicQualifiers.html,
ThumbImageUrl: ,
Title: ஹாக்கி: பைனலில் இந்தியா | ஜூன்  14, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/India Hockey Players-M_0.jpg'/><div><div>
<p> <strong>புவனேஷ்வர்:</strong> உலக ஹாக்கி லீக் தொடரின் அரையிறுதியில் இந்தியா, ஜப்பான் அணிகள் பலப்பரீட்சை நடத்துகின்றன. இதில் வென்று இந்திய அணி பைனலுக்கு செல்லும் என நம்பப்படுகிறது.</p>
<p>இந்தியாவின் புவனேஷ்வரில் உலக ஹாக்கி லீக் பைனல்ஸ் தொடர் நடக்கிறது. மொத்தம் எட்டு அணிகள் இரு பிரிவுகளாக பிரிக்கப்பட்டு, போட்டிகள் லீக் முறையில் நடந்தன. இந்திய அணி ‘ஏ’ பிரிவில் இடம் பெற்றது.</p>
<p>புதிய பயிற்சியாளர் கிரஹாம் ரீடு தலைமையில் லீக் சுற்று முதல் போட்டியில் ரஷ்யாவை 10–0 என வென்றது. அடுத்து 3–1 என போலந்தை வீழ்த்தியது. உஸ்பெகிஸ்தானுக்கு எதிராக மீண்டும் அசத்திய இந்தியா, 10–0 என் கோல் கணக்கில் வெற்றி பெற்றது.</p>
<p><strong>23 கோல்</strong></p>
<p>மூன்று போட்டியில் 23 கோல் அடித்த இந்திய அணி புள்ளிப்பட்டியலில் ‘நம்பர்–1’ இடத்துடன் அரையிறுதிக்கு முன்னேறியது. இதில் இன்று ஆசிய விளையாட்டு சாம்பியன் ஜப்பானை எதிர்கொள்கிறது.</p>
<p>கேப்டன் மன்பிரீத் சிங் தலைமையிலான இந்திய அணி ‘மிட் பீல்டு’ பகுதியில் சிறப்பாக செயல்படுகிறது. கடந்த மூன்று போட்டியில் ஏராளமான கோல் வாய்ப்புகளை உருவாக்கினர். சரியான ‘பினிஷிங்’ இல்லாததால் கோலாக மாற்ற இந்தியா தடுமாறுகிறது.</p>
<p>ஆகாஷ்தீப் சிங் தவிர மற்ற யாரும் எதிரணிக்கு மிரட்டல் தரும் வகையில் செயல்படவில்லை. மன்தீப் சிங், குர்சாகிப்ஜித் சிங் சற்று பரவாயில்லை. காயம் காரணமாக கிட்டத்தட்ட ஒரு ஆண்டு போட்டிகளில் பங்கேற்காத ராமன்தீப் சிங் ஏமாற்றம் தருகிறார்.</p>
<p><strong>ஜப்பான் தகுதி</strong></p>
<p>அடுத்த ஆண்டு டோக்கியோவில் ஒலிம்பிக் நடப்பதால், தொடரை நடத்தும் அணி என்ற அடிப்படையில் ஜப்பான் ஏற்கனவே தகுதி பெற்றுள்ளது. தவிர ஆசிய விளையாட்டிலும் தங்கம் வென்றது. லீக் சுற்றில் 3ல் 2 வெற்றி பெற்ற இந்த அணி, இன்றைய அரையிறுதியில் அவ்வளவு எளிதில் விட்டுத்தராது.</p>
<p>இருப்பினும் கடைசியாக மோதிய ஆசிய சாம்பியன்ஸ் டிராபி, அஸ்லான் ஷா கோப்பை தொடரில் இந்திய அணி, ஜப்பானை வென்றது நம்பிக்கையுடன் செயல்பட உதவும்.</p>


 
 
</div></div></div>,
PublishedDate: 2019-06-13 22:30:00 +0530 IST,
SourceUrl: //sports.dinamalar.com/2019/06/1560445242/worldhockeytourfinalsindiajapansemifinal.html,
ThumbImageUrl: ,
Title: பைனலுக்கு முன்னேறுமா இந்தியா * உலக ஹாக்கி லீக் தொடரில் எதிர்பார்ப்பு | ஜூன்  13, 2019