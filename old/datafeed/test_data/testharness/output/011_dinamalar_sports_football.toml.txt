Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Germany soccer team 318_0.jpg'/><div><div>
<p><strong> கிரேனோபல்: </strong>பெண்களுக்கான ‘பிபா’ உலக கோப்பை கால்பந்து தொடரின் காலிறுதிக்கு ஜெர்மனி, நார்வே அணிகள் முன்னேறின.</p>
<p>பிரான்சில் பெண்களுக்கான ‘பிபா’ உலக கோப்பை கால்பந்து தொடர் நடக்கிறது. இதன் ‘ரவுண்டு–16’ போட்டியில் ஜெர்மனி, நைஜீரியா அணிகள் மோதின. ‘நம்பர்–2’ அணியான ஜெர்மனி, தரவரிசையில் பின்தங்கிய (38வது இடம்) நைஜீரியாவுக்கு நெருக்கடி கொடுத்தது. தனது 100வது போட்டியில் பங்கேற்ற அலெக்சாண்ட்ரா, 20வது நிமிடத்தில் ஜெர்மனிக்கு முதல் கோல் அடித்தார். 27வது நிமிடத்தில் கிடைத்த ‘பெனால்டி கிக்’ வாய்ப்பில் சாரா கலக்க, ஜெர்மனி வலுப்பெற்றது. இரண்டு முறை உலக கோப்பை வென்றுள்ள ஜெர்மனி அணியை நைஜீரியா வீராங்கனைகளால் சமாளிக்க முடியவில்லை. கடைசி கட்டத்தில் (82) ஜெர்மனியின் லியா கைகொடுத்தார். முடிவில், ஜெர்மனி அணி 3–0 என்ற கணக்கில் வெற்றி பெற்றது. தொடர்ந்து எட்டாவது முறையாக காலிறுதிக்குள் நுழைந்தது.</p>
<p><strong>ஆஸி., ஏமாற்றம்</strong></p>
<p>நைஸ் நகரில் நடந்த மற்றொரு போட்டியில் ஆஸ்திரேலியா, நார்வே அணிகள் மோதின. ஆட்ட நேர முடிவில், போட்டி 1–1 என சமநிலையில் இருந்தது. பின், இரு அணிகளுக்கும் தலா 15 நிமிடம் கூடுதல் நேரம் வழங்கப்பட்டது. இதன் முடிவில், போட்டி மீண்டும் 1–1 என சமநிலை வகித்தது. இதனையடுத்து வெற்றியாளரை முடிவு செய்ய ‘பெனால்டி ஷூட் அவுட்’ முறை கடைபிடிக்கப்பட்டது. இதில் அசத்திய நார்வே 4–1 என்ற கணக்கில் வெற்றி பெற்று காலிறுதிக்கு முன்னேறியது.</p>



 
 
</div></div></div>,
PublishedDate: 2019-06-23 23:06:00 +0530 IST,
SourceUrl: //sports.dinamalar.com/2019/06/1561311382/womensworldcupsoccergermany.html,
ThumbImageUrl: ,
Title: ஜெர்மனி, நார்வே கலக்கல் | ஜூன்  23, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Brazil Soccer-M_0.jpg'/><div><div>
<p><strong>சாவ் பாலோ: </strong>கோபா அமெரிக்கா கால்பந்து தொடரின் காலிறுதிக்கு பிரேசில் அணி முன்னேறியது. லீக் போட்டியில் 5–0 என்ற கோல் கணக்கில் பெரு அணியை வென்றது.</p>
<p>பிரேசிலில், கோபா அமெரிக்கா கால்பந்து தொடரின் 46வது சீசன் நடக்கிறது. இதன் ‘ஏ’ பிரிவு லீக் போட்டியில் பிரேசில், பெரு அணிகள் மோதின. துவக்கத்தில் இருந்து ஆதிக்கம் செலுத்தி கோல் மழை பொழிந்த பிரேசில் அணி, ஆட்ட நேர முடிவில் 5–0 என்ற கணக்கில் வெற்றி பெற்றது. பிரேசில் அணிக்கு காஸ்மிரோ (11வது நிமிடம்), பிர்மினோ (18வது), எவர்டன் (31வது), டேனி ஆல்வ்ஸ் (53வது), வில்லியன் (90வது) தலா ஒரு கோலடித்து கைகொடுத்தனர்.</p>
<p>மற்றொரு ‘ஏ’ பிரிவு லீக் போட்டியில் வெனிசுலா அணி, 3–1 என்ற கோல் கணக்கில் பொலிவியாவை தோற்கடித்தது.</p>
<p><strong>பிரேசில் ‘டாப்’: </strong>லீக் சுற்றின் முடிவில் 3 போட்டியில், 2 வெற்றி, ஒரு ‘டிரா’ என, 7 புள்ளிகளுடன் ‘ஏ’ பிரிவில் முதலிடம் பிடித்த பிரேசில் அணி காலிறுதிக்குள் நுழைந்தது. ஒரு வெற்றி, 2 ‘டிரா’ என, 5 புள்ளிகளுடன் 2வது இடம் பிடித்த வெனிசுலா அணியும் காலிறுதிக்கு தகுதி பெற்றது.</p>


 
 
</div></div></div>,
PublishedDate: 2019-06-23 20:58:00 +0530 IST,
SourceUrl: //sports.dinamalar.com/2019/06/1561303713/CopaAmericaSoccerBrazilVenezuelaQuarterFinals.html,
ThumbImageUrl: ,
Title: கோபா கால்பந்து: காலிறுதியில் பிரேசில் | ஜூன்  23, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Chile-Ecuador Soccer-M.jpg'/><div><div>
<p><strong>சால்வடார்: </strong>கோபா அமெரிக்கா கால்பந்து தொடரின் காலிறுதிக்கு சிலி அணி முன்னேறியது. லீக் சுற்றில் 2–1 என்ற கோல் கணக்கில் ஈகுவடார் அணியை தோற்கடித்தது.</p>
<p>பிரேசிலில், கோபா அமெரிக்கா கால்பந்து தொடரின் 46வது சீசன் நடக்கிறது. இதன் ‘சி’ பிரிவு லீக் போட்டியில் சிலி, ஈகுவடார் அணிகள் மோதின. ஆட்டத்தின் 8வது நிமிடத்தில் சிலி அணியின் ஜோஸ் பெட்ரோ புயன்சாலிடா முதல் கோல் அடித்தார். இதற்கு, 26வது நிமிடத்தில் கிடைத்த ‘பெனால்டி’ வாய்ப்பில் ஈகுவடாரின் என்னர் ரெம்பெர்டோ வாலன்சியா, ஒரு கோலடித்து பதிலடி தந்தார். முதல் பாதி முடிவு 1–1 என, சமநிலையில் இருந்தது.</p>
<p><strong>சபாஷ் சான்செஸ்: </strong>இரண்டாவது பாதியில் எழுச்சி கண்ட சிலி அணிக்கு 51வது நிமிடத்தில் அலெக்சிஸ் சான்செஸ், ஒரு கோலடித்து கைகொடுத்தார். இது, சிலி அணிக்காக இவர் அடித்த 43வது கோல். கடைசி வரை போராடிய ஈகுவடார் அணியினரால் கூடுதலாக கோல் எதுவும் அடிக்க முடியவில்லை. ஆட்டநேர முடிவில் சிலி அணி 2–1 என்ற கோல் கணக்கில் வெற்றி பெற்றது.</p>
<p>முதல் போட்டியில் ஜப்பானை வீழ்த்திய சிலி அணி, தொடர்ந்து 2வது வெற்றியை பதிவு செய்து 6 புள்ளிகளுடன் காலிறுதிக்குள் நுழைந்தது. இதுவரை சிலி, கொலம்பியா அணிகள் மட்டும் காலிறுதிக்கான இடத்தை உறுதி செய்துள்ளன.</p>


 
 
</div></div></div>,
PublishedDate: 2019-06-22 16:56:00 +0530 IST,
SourceUrl: //sports.dinamalar.com/2019/06/1561202817/CopaAmericaSoccer2019ChileEcuadorAlexisSanchez.html,
ThumbImageUrl: ,
Title: கோபா கால்பந்து: காலிறுதியில் சிலி | ஜூன்  22, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/sweden usa womens soccer 318.jpg'/><div><div>
<p><strong> லீ ஹாவ்ரே: </strong>பெண்களுக்கான ‘பிபா’  உலக கோப்பை கால்பந்து தொடரின் ‘நாக் அவுட்’ சுற்றுக்கு அமெரிக்கா அணி முன்னேறியது.</p>
<p>பிரான்சில் பெண்களுக்கான ‘பிபா’ உலக கோப்பை கால்பந்து தொடர் நடக்கிறது. இதன் ‘எப்’ பிரிவு லீக் போட்டியில் ‘நடப்பு சாம்பியன்’ அமெரிக்கா, சுவீடன் அணிகள் மோதின. போட்டியின் துவக்கத்திலேயே (3வது நிமிடம்) அமெரிக்க வீராங்கனை லின்ட்சே ஹாரன் கோல் அடித்தார். இது, நடப்பு தொடரில் அடிக்கப்பட்ட வேகமான கோல். முதல் பாதியில் அமெரிக்கா 1–0 என முன்னிலை பெற்றது. 50வது நிமிடத்தில் சுவீடன் அணியின் ஜோன்னா ‘சேம் சைடு’ கோல் அடித்து அதிர்ச்சி தந்தார். முடிவில், அமெரிக்கா 2–0 என வெற்றி பெற்றது. </p>
<p>இதனையடுத்து, ‘சி’ பிரிவில் முதலிரண்டு இடங்களை பிடித்த அணிகள் முறையே அமெரிக்கா (9), சுவீடன் (6) அணிகள் அடுத்த சுற்றுக்கு முன்னேறின.</p>
<p>மற்ற லீக் போட்டிகளில் நெதர்லாந்து (எதிர்–கனடா, 2–1), கேமரூன் (எதிர்–நியூசி., 2–1), சிலி (எதிர்– தாய்லாந்து, 2–0) அணிகள் வெற்றி பெற்றன.</p>
<p><strong>18</strong></p>
<p>அமெரிக்க அணி மூன்று லீக் போட்டிகளில் மொத்தம் 18 கோல் அடித்துள்ளன. இதனையடுத்து, உலக கோப்பை அரங்கில் (ஆண்கள், பெண்கள்) லீக் சுற்றில் அதிக கோல் பதிவு செய்த அணி என்ற சாதனை படைத்தது. இதற்கு முன், ஹங்கேரி ஆண்கள் (1954), நார்வே பெண்கள் (1995) அணிகள் தலா 17 கோல் அடித்ததே அதிகம்.</p>



 
 
</div></div></div>,
PublishedDate: 2019-06-21 22:56:00 +0530 IST,
SourceUrl: //sports.dinamalar.com/2019/06/1561137989/USAadvancewithSwedenwinCameroonsnatchdramaticlast16.html,
ThumbImageUrl: ,
Title: கால்பந்து: அமெரிக்கா அபாரம் | ஜூன்  21, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Luis Suarez 318_2.jpg'/><div><div>
<p><strong>போர்டோ அல்கரே: </strong>கோபா அமெரிக்கா கால்பந்து தொடரில் ஜப்பான், உருகுவே அணிகள் மோதிய போட்டி ‘டிரா’ ஆனது.</p>
<p>பிரேசிலில் கோபா அமெரிக்கா கால்பந்து தொடர் நடக்கிறது. இதன் ‘சி’ பிரிவு லீக் போட்டியில் ஜப்பான், உருகுவே அணிகள் மோதின. போட்டியின் 25வது நிமிடத்தில் ஜப்பான் சார்பில் மியோசி கோல் அடித்தார். 32வது நிமிடத்தில் உருகுவே அணிக்கு கிடைத்த ‘பெனால்டி கிக்’ வாய்ப்பை லுாயி சாரஸ் கோலாக்கினார். 59வது நிமிடத்தில் மீண்டும் மியோசி கலக்க, ஜப்பான் கோல் எண்ணிக்கை இரண்டாக மாறியது. இதற்கு, ஜோஸ் (66வது நிமிடம்) உருகுவே சார்பில் பதிலடி தந்தார். முடிவில், போட்டி 2–2 என்ற கணக்கில் ‘டிரா’ ஆனது.</p>
<p>போட்டியில் சர்ச்சைக்குரிய விஷயங்களுக்கு தீர்வு காண ‘வார்’ (வீடியோ அசிஸ்டென்ட் ரெப்ரி) தொழில்நுட்பம் கடைபிடிக்கப்படுகிறது. 32வது நிமிடத்தில் உருகுவே வீரர் கவானி ‘பெனால்டி’ ஏரியாவில் கோல் அடிக்க பந்தை கொண்டு சென்றார். அப்போது, எதிரணியின் நயோமிசியும் பந்தை தடுக்க முற்பட்டார். இருப்பினும், நேரடியாக இவர் கவானியை தடுக்கவில்லை. ‘வார்’ தொழில்நுட்பத்தில் பார்த்தபின், ‘ரெப்ரி’ உருகுவேக்கு ‘பெனால்டி’ வாய்ப்பு தர சர்ச்சையானது.</p>
<p>* அதே நேரம் 47வது நிமிடத்தில் ஜப்பானுக்கு தர வேண்டிய ‘பெனால்டி’ வாய்ப்பு, ‘வார்’ தொழில்நுட்பத்தால் கிடைக்கவில்லை.</p>


 
 
</div></div></div>,
PublishedDate: 2019-06-21 22:54:00 +0530 IST,
SourceUrl: //sports.dinamalar.com/2019/06/1561137898/JapanUruguaydrawafternewVARcontroversysoccer.html,
ThumbImageUrl: ,
Title: ஜப்பான்– உருகுவே ‘டிரா’ | ஜூன்  21, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Messi-M_12.jpg'/><div><div>
<p><strong>பெலோ ஹோரிஜோன்டே:</strong> கோபா அமெரிக்கா கால்பந்து தொடரில் அர்ஜென்டினா, பராகுவே அணிகள் மோதிய லீக் போட்டி 1–1 என்ற கணக்கில் ‘டிரா’ ஆனது. ஒரு கோலடித்து கைகொடுத்த மெஸ்சி, அர்ஜென்டினாவை தோல்வியின் பிடியிலிருந்து மீட்டார்.</p>
<p>பிரேசிலில், 46வது கோபா அமெரிக்கா கால்பந்து தொடர் நடக்கிறது. இதன் ‘பி’ பிரிவு லீக் போட்டியில் அர்ஜென்டினா, பராகுவே அணிகள் மோதின. ஆட்டத்தின் 37வது நிமிடத்தில் பராகுவேயின் ரிச்சர்டு ரபெல் சான்செஸ், முதல் கோலடித்தார். இதற்கு அர்ஜென்டினா அணியினரால் பதிலடி தர முடியவில்லை. முதல் பாதி முடிவில் பராகுவே அணி 1–0 என, முன்னிலையில் இருந்தது.</p>
<p>இரண்டாவது பாதியில் எழுச்சி கண்ட அர்ஜென்டினாவுக்கு 57வது நிமிடத்தில் ‘பெனால்டி’ வாய்ப்பு கிடைத்தது. இதில் மெஸ்சி, ஒரு கோலடித்து கைகொடுத்தார். தொடர்ந்து போராடிய இரு அணியினரால் கூடுதலாக கோல் எதுவும் அடிக்க முடியவில்லை.</p>
<p><strong>சிக்கலில் அர்ஜென்டினா: </strong>ஆட்டநேர முடிவில், போட்டி 1–1 என, ‘டிரா’ ஆனது. இதுவரை விளையாடிய 2 போட்டியில், ஒரு ‘டிரா’, ஒரு தோல்வி என, ஒரு புள்ளியுடன் அர்ஜென்டினா அணி, ‘பி’ பிரிவில் 4வது இடத்தில் உள்ளது. அர்ஜென்டனா அணி காலிறுதிக்கு முன்னேற, வரும் 23ல் நடக்கவுள்ள கத்தார் அணிக்கு எதிரான கடைசி லீக் போட்டியில் வெற்றி பெற வேண்டும். மற்றொரு போட்டியில் பராகுவே அணி, கொலம்பியாவிடம் தோல்வியடைய வேண்டும் அல்லது ‘டிரா’ செய்ய வேண்டும்.</p>
<p><span><strong>காலிறுதியில் கொலம்பியா</strong></span></p>
<p>மற்றொரு ‘பி’ பிரிவு லீக் போட்டியில் கொலம்பியா அணி 1–0 என்ற கோல் கணக்கில் கத்தார் அணியை வென்றது. ஏற்கனவே அர்ஜென்டினாவை வீழ்த்திய கொலம்பிய அணி, தொடர்ந்து 2வது வெற்றியை பதிவு செய்து, 6 புள்ளிகளுடன் காலிறுதிக்கு முன்னேறியது.</p>


 
 
</div></div></div>,
PublishedDate: 2019-06-20 21:18:00 +0530 IST,
SourceUrl: //sports.dinamalar.com/2019/06/1561045692/CopaAmericaFootballSoccerArgentinaParagueMessi.html,
ThumbImageUrl: ,
Title: அர்ஜென்டினா – பராகுவே ‘டிரா’: கோபா அமெரிக்கா கால்பந்தில் ‘விறுவிறு’ | ஜூன்  20, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Marta 318_0.jpg'/><div><div>
<p><strong>வாலன்சியான்னஸ்: </strong>பிரான்சில் பெண்களுக்கான உலக கோப்பை கால்பந்து தொடர் நடக்கிறது. நார்வே, ஸ்பெயின் உள்ளிட்ட அணிகள் பங்கேற்கின்றன. ‘சி’ பிரிவு லீக் போட்டியில் பிரேசில், இத்தாலி அணிகள் மோதின. முதல் பாதியில் இரு அணி வீராங்கனைகளும் கோல் அடிக்க முயற்சி செய்தனர். இதற்கு எவ்வித பலனும் கிடைக்கவில்லை. முதல் பாதியில் இரு அணியினரும் கோல் அடிக்கவில்லை.</p>
<p>இதற்கிடையே, 74வது நிமிடத்தில் பிரேசிலுக்கு ‘பெனால்டி கிக்’ வாய்ப்பு கிடைத்தது. இதை கச்சிதமாக பயன்படுத்திய மார்டோ பந்தை வலைக்குள் அனுப்பினார். எதிரணியால் கடைசி வரை பதிலடி தர முடியவில்லை. முடிவில், பிரேசில் அணி 1–0 என்ற கணக்கில் வெற்றி பெற்றது. இதனையடுத்து, பிரேசில் அணி ‘நாக் அவுட்’ சுற்றுக்கு முன்னேறியது.</p>
<p><strong>17</strong></p>
<p>பிரான்சிற்கு எதிராக அசத்திய பிரேசில் வீராங்கனை மார்டா, உலக கோப்பையில் 17வது கோல் அடித்தார். இதனையடுத்து, உலக கோப்பை வரலாற்றில் அதிக கோல் அடித்த நட்சத்திரம் என்ற சாதனை படைத்தார். இதற்கு முன், ஜெர்மனி வீரர் மிரோஸ்லவ் குளோஸ் 16 கோல் அடித்ததே அதிகம்.</p>
<p>* அதிக கோல் அடித்த வீராங்கனைகள் பட்டியலில், ஜெர்மனியின் பிரிஜிட் பிரின்ஸ் 16 கோல் அடித்து, இரண்டாவது இடம் வகிக்கிறார்.</p>



 
 
</div></div></div>,
PublishedDate: 2019-06-19 21:27:00 +0530 IST,
SourceUrl: //sports.dinamalar.com/2019/06/1560959830/RecordbreakerMartarepresentingwomenafterfiringBrazilintoWorld.html,
ThumbImageUrl: ,
Title: மார்டா சாதனை: பிரேசில் வெற்றி | ஜூன்  19, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Copa America peru Bolivia soccer 318.jpg'/><div><div>
<p><strong>ரியோ டி ஜெனிரோ: </strong>கோபா அமெரிக்கா கால்பந்து தொடரின் லீக் போட்டியில் பெரு அணி 3–1 என்ற கோல் கணக்கில் பொலிவியாவை வீழ்த்தியது.</p>
<p>பிரேசிலில் கோபா அமெரிக்கா கால்பந்து தொடர் நடக்கிறது. ரியோ டி ஜெனிரோவில் நடந்த ‘ஏ’ பிரிவு லீக் போட்டியில் பெரு, பொலிவியா அணிகள் மோதின. 28வது நிமிடத்தில் பொலிவியா அணிக்கு கிடைத்த ‘பெனால்டி கிக்’ வாய்ப்பில் மார்டின்ஸ் கோல் அடித்தார். முதல் பாதியின் கடைசி கட்டத்தில் (45வது நிமிடம்) பாலோ குரேரோ பெரு அணிக்கு முதல் கோல் அடித்தார். இதன்பின், பெரு அணியினர் எழுச்சி பெற்றனர். ஜெப்ரசன் (55), எடிசன் (90+3) கைகொடுத்தனர். இதற்கு, பொலிவியா சார்பில் பதிலடி தர முடியவில்லை. பெரு 3–1 என்ற கோல் கணக்கில் வெற்றி பெற்றது.</p>
<p>* சால்வடோரில் பிரேசில், வெனிசுலா அணிகள் மோதிய மற்றொரு லீக் போட்டி கோல் எதுவுமின்றி ‘டிரா’ ஆனது.</p>



 
 
</div></div></div>,
PublishedDate: 2019-06-19 21:25:00 +0530 IST,
SourceUrl: //sports.dinamalar.com/2019/06/1560959745/copaamericasoccerperuteam.html,
ThumbImageUrl: ,
Title: கோபா கால்பந்து: பெரு வெற்றி | ஜூன்  19, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/chennai isl M_1.jpg'/><div><div>
<p> <strong>கவுகாத்தி:</strong> ஏ.எப்.சி., கால்பந்து தொடரில் சென்னை, பஞ்சாப் அணிகள் மோதிய லீக் போட்டி 1–1 என்ற கோல் கணக்கில் ‘டிரா’ ஆனது.</p>
<p>ஆசிய கால்பந்து கூட்டமைப்பு கோப்பைக்கான கால்பந்து தொடர் தற்போது நடக்கிறது. இந்தியாவில் இருந்து 2018 ஐ.எஸ்.எல்., சாம்பியன் சென்னை, ஐ–லீக் சாம்பியன் மினர்வா பஞ்சாப் அணிகள் பங்கேற்கின்றன. இரு அணிகளும் ‘இ’ பிரிவில் இடம் பெற்றுள்ளன. சென்னை அணி 4 போட்டியில் தலா 2 வெற்றி, 2 ‘டிரா’ செய்து, 7 புள்ளியுடன் பட்டியலில் முதலிடத்தில் இருந்தது. நேற்று கவுகாத்தியில் நடந்த 5வது லீக் போட்டியில் சென்னை, பஞ்சாப் அணிகள் மோதின. </p>
<p>இதில் வென்றால் ஆசிய மண்டலங்களுக்கு இடையிலான அரையிறுதி ‘பிளே ஆப்’ சுற்று வாய்ப்பு பிரகாசம் ஆகும் என இருந்தது. ஆனால் லால்முவான்புயா (62வது) ஒரு கோல் அடிக்க, பஞ்சாப் முந்தியது. கடைசி நிமிடத்தில் சென்னை வீரர் முகமது ரபி (90 வது) ஒரு கோல் அடிக்க போட்டி 1–1 என ‘டிரா’ ஆனது. </p>
<p>தற்போது பட்டியலில் 8 புள்ளியுடன் 2வது இடத்துக்கு தள்ளப்பட்டது. முதலிடத்தில் வங்கதேசத்தின் தாகா அணி (10 புள்ளி) உள்ளது. பஞ்சாப் (5) 3வதாக உள்ளது. </p>


 
 
</div></div></div>,
PublishedDate: 2019-06-19 18:34:00 +0530 IST,
SourceUrl: //sports.dinamalar.com/2019/06/1560949491/AFCCUPFootballchennaiyinFCminervaPunjab.html,
ThumbImageUrl: ,
Title: சென்னை–பஞ்சாப் ‘டிரா’ | ஜூன்  19, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Copa America soccer japan chile 318.jpg'/><div><div>
<p><strong>சாவ் பாலோ: </strong>ஜப்பான் அணிக்கு எதிரான கோபா அமெரிக்கா கால்பந்து லீக் போட்டியில் சிலி அணி 4–0 என்ற கணக்கில் வெற்றி பெற்றது.</p>
<p>தென் அமெரிக்க அணிகளுக்கு இடையே கோபா அமெரிக்க கால்பந்து தொடர் நடத்தப்படுகிறது. இதன் 46வது சீசன் பிரேசிலில் நடக்கிறது. வெனிசுலா, அர்ஜென்டினா உள்ளிட்ட 12 அணிகள் பங்கேற்கின்றன. இதன் ‘சி’ பிரிவு லீக் போட்டியில் ஜப்பான், ‘நடப்பு சாம்பியன்’ சிலி அணிகள் மோதின.</p>
<p>தரவரிசையில் ஜப்பானை (28) விட முன்னிலையில் இருந்த சிலி (16) அணி மிரட்டியது. போட்டியின் 41வது நிமிடத்தில் சிலி அணிக்காக எரிக் முதல் கோல் அடித்தார். எடுர்டோ (54) கைகொடுக்க, சிலி எண்ணிக்கை இரட்டிப்பானது. கடைசி கட்டத்தில் சிலி வீரர் அலெக்சிஸ் (82) வலைக்குள் பந்தை அனுப்பினார். மீண்டும் எடுர்டோ (83) அசத்தினார். எதிரணியின் எந்த முயற்சிக்கும் பலன் கிடைக்கவில்லை. முடிவில், சிலி அணி 4–0 என்ற கோல் கணக்கில் வெற்றி பெற்றது.</p>


 
 
</div></div></div>,
PublishedDate: 2019-06-18 22:16:00 +0530 IST,
SourceUrl: //sports.dinamalar.com/2019/06/1560876405/VargasatthedoubleasChileroutJapan.html,
ThumbImageUrl: ,
Title: சிலி அசத்தல் வெற்றி  | ஜூன்  18, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/U20 soccer World Cup ukraine 318.jpg'/><div><div>
<p><strong>லோட்ஸ்: </strong>‘பிபா’ 20 வயதுக்குட்பட்டோருக்கான உலக கோப்பை கால்பந்து தொடரில் உக்ரைன் அணி கோப்பை வென்றது.</p>
<p>போலந்தில் 20 வயதுக்குட்பட்டோருக்கான ‘பிபா’ உலக கோப்பை கால்பந்து தொடர் நடந்தது. இதன் பைனலில் உக்ரைன், தென் கொரியா அணிகள் மோதின. போட்டியின் 5வது நிமிடத்தில் தென் கொரியாவுக்கு கிடைத்த ‘பெனால்டி கிக்’ வாய்ப்பில் லீ கோல் அடித்தார். இதன்பின், உக்ரைன் அணியினர் எழுச்சி பெற்றனர். சுப்ரிஹா (34, 53) இரண்டு கோல் அடித்தார். கடைசி கட்டத்தில் ஹிரோசி (89) கைகொடுக்க உக்ரைன் ரசிகர்கள் ஆர்ப்பரித்தனர். முடிவில், உக்ரைன் அணி 3–1 என்ற கோல் கணக்கில் வெற்றி பெற்றது. இதன் மூலம், முதல் கோப்பையை கைப்பற்றியது.</p>



 
 
</div></div></div>,
PublishedDate: 2019-06-16 22:10:00 +0530 IST,
SourceUrl: //sports.dinamalar.com/2019/06/1560703220/fifaunder20worldcupsoccerukraineteam.html,
ThumbImageUrl: ,
Title: உலக கோப்பை: உக்ரைன் சாம்பியன் | ஜூன்  16, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Maradona-M_8.jpg'/><div><div>
<p><strong>மெக்சிகோ சிட்டி: </strong>அர்ஜென்டினா முன்னாள் வீரர் மாரடோனா, மெக்சிகோவின் கிளப் அணியின் பயிற்சியாளர் பதவியிலிருந்து விலகினார்.</p>
<p>அர்ஜென்டினா கால்பந்து ஜாம்பவான் மாரடோனா, 58. கடந்த செப்டம்பரில் மெக்சிகோவின் டொரடாஸ் கிளப் அணிக்கு பயிற்சியாளராக நியமிக்கப்பட்டார். இவரது பயிற்சியின் கீழ் 15 போட்டியில் 9 வெற்றி, 4 தோல்வி, 2 ‘டிரா’ பெற்றது. இந்நிலையில், உடல்நிலை சரியில்லாத காரணத்தால் பயிற்சியாளர் பதவியிலிருந்து விலகுவதாக அறிவித்துள்ளார்.</p>
<p>மாரடோனா வக்கீல் மாட்யஸ் மோர்லா ‘டுவிட்டரில்’ வெளியிட்ட செய்தியில்,‘ மாரடோனாவின் தோள்பகுதி, முழங்கால் பகுதியில் ‘ஆப்பரேஷன்’ செய்யப்பட உள்ளது. உடல்நிலையில் கவனம் செலுத்த மருத்துவர்கள் அறிவுறுத்தி உள்ளனர். இதனால், டொரடாஸ் கிளப் அணியின் பயற்சியாளராக மாரடோனாவால் தொடர முடியாது. இதுவரை அளித்த ஆதரவுக்கு நன்றி,’ என வெளியிட்டுள்ளார்.</p>


 
 
</div></div></div>,
PublishedDate: 2019-06-14 22:41:00 +0530 IST,
SourceUrl: //sports.dinamalar.com/2019/06/1560532303/MaradonaleavesMexicanclubDoradossoccer.html,
ThumbImageUrl: ,
Title: விலகினார் மாரடோனா  | ஜூன்  14, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/FIFA-M_66.jpg'/><div><div>
<p><strong>புதுடில்லி: </strong>‘பிபா’ கால்பந்து தரவரிசை பட்டியலில் இந்திய அணி 101வது இடத்தை தக்கவைத்துக் கொண்டது.</p>
<p>கால்பந்து அரங்கில் சிறந்து விளங்கும் அணிகளுக்கான தரவரிசை பட்டியலை சர்வதேச கால்பந்து கூட்டமைப்பு (‘பிபா’) வெளியிட்டது. இதில் இந்திய அணி, 1219 புள்ளிகளுடன் 101வது இடத்தில் நீடிக்கிறது. சமீபத்தில் தாய்லாந்தில் நடந்த கிங்ஸ் கோப்பை தொடரில் இந்திய அணி 3வது இடம் பிடித்தது. முதல் ஐந்து இடங்களில் முறையே பெல்ஜியம் (1746 புள்ளி), பிரான்ஸ் (1718), பிரேசில் (1681), இங்கிலாந்து (1652), போர்ச்சுகல் (1631) அணிகள் உள்ளன.</p>
<p>ஆசிய அணிகளுக்கான இந்திய அணி, 18வது இடத்தில் உள்ளது. ‘டாப்–5’ வரிசையில் முறையே ஈரான், ஜப்பான், தென் கொரியா, ஆஸ்திரேலியா, கத்தார் அணிகள் உள்ளன.</p>


 
 
</div></div></div>,
PublishedDate: 2019-06-14 21:32:00 +0530 IST,
SourceUrl: //sports.dinamalar.com/2019/06/1560528150/FIFASoccerRankingIndiaFootball.html,
ThumbImageUrl: ,
Title: ‘பிபா’ தரவரிசை: இந்தியா ‘101’ | ஜூன்  14, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Megan Rapinoe  Alex Morgan 318.jpg'/><div><div>
<p><strong>ரெய்ம்ஸ்: </strong>தாய்லாந்துக்கு எதிரான பெண்கள் உலக கோப்பை கால்பந்து லீக் போட்டியில் கோல் மழை பொழிந்த அமெரிக்கா 13–0 என சாதனை வெற்றி பெற்றது.</p>
<p>பிரான்சில் பெண்களுக்கான ‘பிபா’ உலக கோப்பை கால்பந்து தொடர் நடக்கிறது. இதில் அர்ஜென்டினா, பிரேசில் உள்ளிட்ட அணிகள் பங்கேற்கின்றன. ரெய்ம்ஸ் நகரில் நடந்த லீக் போட்டியில் ‘நம்பர்–1’ அணியான அமெரிக்கா, தரவரிசையில் 34வது இடத்திலுள்ள தாய்லாந்து அணியை எதிர் கொண்டது. ரோஸ் (20வது நிமிடம்), அலெக்ஸ் மார்கன் (12, 32) கைகொடுக்க, முதல் பாதியில் அமெரிக்கா 3–0 என முன்னிலை பெற்றது. இரண்டாவது பாதியில், மூன்று முறை உலக கோப்பை வென்ற அமெரிக்கா மிரட்டியது. 53, 74, 81வது நிமிடத்தில் அசத்திய மார்கன், தனது ஐந்தாவது கோலை பதிவு செய்தார். மற்றவர்களும் மாறி மாறி பந்தை வலைக்குள் அனுப்ப, தாய்லாந்து வீராங்கனைகள் திணறினர். முடிவில், அமெரிக்கா 13–0 என்ற கோல் கணக்கில் வெற்றி பெற்றது.</p>
<p><strong>13</strong></p>
<p>இதன் மூலம், பெண்கள் உலக கோப்பை அரங்கில் அதிக கோல் வித்தியாசத்தில் (13) வென்ற அணி என்ற சாதனை படைத்தது அமெரிக்கா. இதற்க முன், சீன மண்ணில் 2007ல் நடந்த தொடரில் ஜெர்மனி அணி 11–0 என அர்ஜென்டினாவை வீழ்த்தியதே சாதனையாக இருந்தது.</p>
<p><strong>5</strong></p>
<p>உலக கோப்பை வரலாற்றில், ஒரே போட்டியில் அதிக கோல் (5) அடித்த வீராங்கனைகள் பட்டியலில் முதலிடத்தை அமெரிக்காவின் மிக்காலேவுடன் (5), மார்கன் பகிர்ந்து கொண்டார்.</p>



 
 
</div></div></div>,
PublishedDate: 2019-06-12 21:18:00 +0530 IST,
SourceUrl: //sports.dinamalar.com/2019/06/1560354508/USAthrash13pastThailandworldcupsoccer.html,
ThumbImageUrl: ,
Title: கால்பந்து: அமெரிக்கா சாதனை | ஜூன்  12, 2019