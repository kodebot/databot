Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/pankaj adwani M.jpg'/><div><div>
<p><strong>தோகா:</strong> ஸ்னுாக்கர் மற்றும் பில்லியர்ட்சில் அனைத்து பட்டங்களையும் (‘கிராண்ட்ஸ்லாம்) வென்று சாதித்தார் இந்திய வீரர் பங்கஜ் அத்வானி.</p>
<p>கத்தாரில் ஆசிய ஸ்னுாக்கர் சாம்பியன்ஷிப் தொடர் நடந்தது. இதன் பைனலில் 21 முறை உலக சாம்பியன் பட்டம் வென்ற இந்தியாவின் பங்கஜ் அத்வானி, தாய்லாந்தின் தனாவத்தை சந்தித்தார். துவக்கத்தில் தனாவத் 2–0 என முன்னிலை பெற்றார்.</p>
<p>பின் சுதாரித்துக் கொண்ட அத்வானி 6–3 என்ற கணக்கில் வெற்றி பெற்று, ஆசிய ஸ்னுாக்கர் சாம்பியன் கோப்பை தட்டிச் சென்றார். 33 வயதான அத்வானி, தனது 16 ஆண்டு சர்வதேச அரங்கில் ஸ்னுாக்கர் மற்றும் பில்லியர்ஸ் விளையாட்டில், பல்வேறு பிரிவுகளில் 21 உலக கோப்பை, 9 ஆசிய கோப்பை வென்று இருந்தார். ஆசிய ஸ்னுாக்கர் மட்டும் வெல்லாமல் இருந்தார். </p>
<p>தற்போது கோப்பை வென்ற அத்வானி, அனைத்து பட்டங்களையும் வென்று (‘கேரியர் கிராண்ட்ஸ்லாம்’) சாதித்தார். </p>


 
 
</div></div></div>,
PublishedDate: 2019-06-22 16:52:00 +0530 IST,
SourceUrl: //sports.dinamalar.com/2019/06/1561202538/PankajAdvaniwinsAsiansnookerChampionship.html,
ThumbImageUrl: ,
Title: அத்வானி ‘கிராண்ட்ஸ்லாம்’ சாம்பியன் | ஜூன்  22, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Shooting 318_21.jpg'/><div><div>
<p><strong>புதுடில்லி: </strong>துப்பாக்கி சுடுதல் போட்டி நீக்கப்பட்டதால், வரும் 2022ல் நடக்கவுள்ள காமன்வெல்த் விளையாட்டை இந்தியா புறக்கணிக்கும் அபாயம் ஏற்பட்டுள்ளது.</p>
<p>இங்கிலாந்தின் பர்மிங்காம் நகரில், வரும் 2022ல் காமன்வெல்த் விளையாட்டு நடக்கவுள்ளது. இதில், துப்பாக்கி சுடுதல் போட்டி நீக்கப்பட்டது. இதற்கு காமன்வெல்த் விளையாட்டு கூட்டமைப்பு (சி.ஜி.எப்.,) நிர்வாகக் குழு ஒப்புதல் அளித்துள்ளது. தவிர, பெண்கள் ‘டுவென்டி–20’, பீச் வாலிபால், பாரா டேபிள் டென்னிஸ் என, 3 புதிய போட்டிகள் சேர்க்கப்பட உள்ளது. இது, இந்தியாவுக்கு மிகப் பெரிய பின்னடைவை ஏற்படுத்தி உள்ளது. ஏனெனில் கடந்த 2018ல் ஆஸ்திரேலியாவின் கோல்டு கோஸ்ட் நகரில் நடந்த காமன்வெல்த் விளையாட்டில் துப்பாக்கி சுடுதலில் மட்டும் 7 தங்கம் உட்பட 16 பதக்கங்கள் கிடைத்தது. இதற்கு இந்திய ஒலிம்பிக் சங்கம் (ஐ.ஓ.ஏ.,) சார்பில் எதிர்ப்பு தெரிவிக்கப்பட்டுள்ளது.</p>
<p>இதுகுறித்து ஐ.ஓ.ஏ., பொதுச் செயலாளர் ராஜீவ் மேத்தா கூறியது: வரும் 2022ல் நடக்கவுள்ள காமன்வெல்த் விளையாட்டில் இருந்து துப்பாக்கி சுடுதல் போட்டி நீக்கப்பட்டது ஏமாற்றம். இப்போட்டி, இந்தியாவில் நல்ல வளர்ச்சி அடைந்துள்ளது. துப்பாக்கி சுடுதல் போட்டியை நீக்கக் கூடாது என, ஏற்கனவே காமன்வெல்த் விளையாட்டு கூட்டமைப்புக்கு (சி.ஜி.எப்.,) வலியுறுத்தி இருந்தோம். ஆனால் நீக்கி உள்ளனர். சி.ஜி.எப்., தனது முடிவை பின்வாங்குவது கடினம். மூன்று புதிய போட்டிகளை சேர்ப்பதற்கான வாக்கெடுப்புக்கு இன்னும் ஒரு மாத காலம் உள்ளது. அதற்குள் சி.ஜி.எப்., தனது முடிவை மாற்றிக் கொள்ளும் என எதிர்பார்க்கிறோம். ஒருவேளை முடிவை மாற்றாவிட்டால், காமன்வெல்த் விளையாட்டில் இருந்து இந்தியா விலகுவதற்கான வாய்ப்பும் உள்ளது.</p>
<p>இவ்வாறு ராஜீவ் மேத்தா கூறினார்.</p>


 
 
</div></div></div>,
PublishedDate: 2019-06-21 22:05:00 +0530 IST,
SourceUrl: //sports.dinamalar.com/2019/06/1561134930/ShootingCommonwealthGames2022IndianOlympicAssociation.html,
ThumbImageUrl: ,
Title: காமன்வெல்த் போட்டி: புறக்கணிக்குமா இந்தியா | ஜூன்  21, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Pankaj Advani 318_3.jpg'/><div><div>
<p><strong>தோகா: </strong>ஆசிய ஸ்னுாக்கர் சாம்பியன்ஷிப் பைனலுக்கு இந்திய வீரர் பங்கஜ் அத்வானி முன்னேறினார்.</p>
<p>கத்தார் தலைநகர் தோகாவில், ஆசிய ஸ்னுாக்கர் சாம்பியன்ஷிப் தொடர் நடக்கிறது. இதன் அரையிறுதியில் 21 முறை உலக சாம்பியன் பட்டம் வென்ற இந்தியாவின் பங்கஜ் அத்வானி, பாகிஸ்தானின் அஸ்ஜாத் இக்பால் மோதினர். இதில் அபாரமாக ஆடிய அத்வானி 5–4 (31–68, 1–54, 40–76, 1–96, 78–8, 89–33, 55–14, 89–24, 52–26) என்ற கணக்கில் வெற்றி பெற்று பைனலுக்குள் நுழைந்தார்.</p>
<p>பைனலில் பங்கஜ் அத்வானி, தாய்லாந்தின் தனாவத் திரபோங்பைபூன் மோதுகின்றனர்.</p>


 
 
</div></div></div>,
PublishedDate: 2019-06-21 22:03:00 +0530 IST,
SourceUrl: //sports.dinamalar.com/2019/06/1561134791/AsianSnookerChampionshipsPankajAdvaniFinal.html,
ThumbImageUrl: ,
Title: ஆசிய ஸ்னுாக்கர்: பைனலில் அத்வானி | ஜூன்  21, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Pankaj Advani-M_23.jpg'/><div><div>
<p><strong>தோகா: </strong>ஆசிய ஸ்னுாக்கர் சாம்பியன்ஷிப் அரையிறுதிக்கு இந்திய வீரர் பங்கஜ் அத்வானி முன்னேறினார். காலிறுதியில் சகவீரர் ஆதித்யா மேத்தாவை தோற்கடித்தார்.</p>
<p>கத்தார் தலைநகர் தோகாவில், ஆசிய ஸ்னுாக்கர் சாம்பியன்ஷிப் தொடர் நடக்கிறது. இதன் காலிறுதியில், 21 முறை உலக சாம்பியன் பட்டம் வென்ற இந்தியாவின் பங்கஜ் அத்வானி, ஆதித்யா மேத்தா மோதினர். இதில் பங்கஜ் அத்வானி 5–4 (0–99, 1–60, 64–50, 97–0, 35–90, 113–0, 8–107, 61–16, 72–48) என்ற கணக்கில் வெற்றி பெற்று அரையிறுதிக்குள் நுழைந்தார். இதன்மூலம் இவர், பதக்கத்தை உறுதி செய்தார்.</p>
<p>அரையிறுதியில் பங்கஜ் அத்வானி, பாகிஸ்தானின் ஆஸ்ஜத் இக்பால் மோதுகின்றனர்.</p>


 
 
</div></div></div>,
PublishedDate: 2019-06-20 21:20:00 +0530 IST,
SourceUrl: //sports.dinamalar.com/2019/06/1561045820/AsianSnookerChampionshipsPankajAdvaniSemiFinal.html,
ThumbImageUrl: ,
Title: ஆசிய ஸ்னுாக்கர்: அரையிறுதியில் அத்வானி | ஜூன்  20, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Chitra 318_1.jpg'/><div><div>
<p><strong>சோலன்டுனா:</strong> சுவீடனில் நடந்த கிராண்ட் பிரிக்ஸ் தடகளத்தின் 1500 மீ., ஓட்டத்தில் இந்திய வீராங்கனை சித்ரா தங்கம் வென்றார். இந்திய வீரர் ஜின்சன் ஜான்சன் (1500 மீ., ஓட்டம்) வெள்ளிப் பதக்கத்தை கைப்பற்றினார்.</p>
<p>சுவீடனில், கிராண்ட் பிரிக்ஸ் தடகளப் போட்டிகள் நடந்தது. இதில் பெண்களுக்கான 1500 மீ., ஓட்டத்தில் பந்தய துாரத்தை 4 நிமிடம், 12.65 வினாடியில் கடந்து முதலிடம் பிடித்த இந்தியாவின் பி.யு. சித்ரா தங்கப் பதக்கத்தை கைப்பற்றினார். இவர், கடந்த ஏப்ரல் மாதம் கத்தார் தலைநகர் தோகாவில் நடந்த ஆசிய தடகள சாம்பியன்ஷிப் தொடரில் 1500 மீ., ஓட்டத்தில் தங்கம் வென்றிருந்தார்.</p>
<p>ஆண்களுக்கான 1500 மீ., ஓட்டத்தில் இந்தியாவின் ஜின்சன் ஜான்சன், பந்தய துாரத்தை 3 நிமிடம், 39:69 வினாடியில் கடந்து 2வது இடம் பிடித்து வெள்ளி வென்றார். இவர், கடந்த ஆண்டு இந்தோனேஷியாவில் நடந்த ஆசிய விளையாட்டில், 1500 மீ., ஓட்டத்தில் தங்கப் பதக்கம் கைப்பற்றினார்.</p>
<p><span><strong>ஸ்ரீசங்கர் தங்கம்</strong></span></p>
<p>டென்மார்க்கில் நடந்த தடகள போட்டியில், ஆண்களுக்கான நீளம் தாண்டுதலில் இந்தியாவின் முரளி ஸ்ரீசங்கர், அதிகபட்சமாக 7.93 மீ., தாண்டி முதலிடம் பிடித்து தங்கம் வென்றார்.</p>


 
 
</div></div></div>,
PublishedDate: 2019-06-19 21:25:00 +0530 IST,
SourceUrl: //sports.dinamalar.com/2019/06/1560959711/GrandPrixAthleticsSwedenPUChitraGoldMedal.html,
ThumbImageUrl: ,
Title: தடகளம்: தங்கம் வென்றார் சித்ரா | ஜூன்  19, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/india archery team 318_0.jpg'/><div><div>
<p><strong>டென் ஸ்போச்: </strong>உலக வில்வித்தை சாம்பியன்ஷிப் ஆண்கள் ‘ரிகர்வ்’ பிரிவில் தருண்தீப், அட்டானு தாஸ் அடங்கிய இந்திய அணி வெள்ளி வென்றது.</p>
<p>நெதர்லாந்தில் உலக வில்வித்தை சாம்பியன்ஷிப் நடந்தது. இதன் ஆண்களுக்கான ‘ரிகர்வ்’ பிரிவு பைனலில் தருண்தீப், ஜாதவ், அட்டானு தாஸ் அடங்கிய இந்திய அணி சீனாவை சந்தித்தது. இதில் ஏமாற்றிய இந்திய அணி 2–6 என்ற கணக்கில் தோல்வியடைந்தது. இதனையடுத்து, உலக கோப்பை அரங்கில் இப்பிரிவில் இந்தியாவுக்கு ஆறாவது முறையாக வெள்ளி கிடைத்துள்ளது. இதுவரை, தங்கம் வென்றது இல்லை.</p>
<p>ஒட்டுமொத்தமாக, இத்தொடரில் ஒரு வெள்ளி, இரண்டு வெண்கலம் இந்திய அணிக்கு கிடைத்துள்ளது. ஏற்கனவே, பெண்களுக்கான தனிநபர், அணிகளுக்கான பிரிவில் தலா ஒரு வெண்கலம் கைப்பற்றி இருந்தது.</p>



 
 
</div></div></div>,
PublishedDate: 2019-06-16 22:08:00 +0530 IST,
SourceUrl: //sports.dinamalar.com/2019/06/1560703109/IndianmenrecurveteamsettlesforsilverinArcheryWorld.html,
ThumbImageUrl: ,
Title: வில்வித்தை: இந்தியா வெள்ளி | ஜூன்  16, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/World Archery-M.jpg'/><div><div>
<p><strong>டென் போஸ்ச்:</strong> உலக வில்வித்தை சாம்பியன்ஷிப் ‘காம்பவுண்டு’ பிரிவில் இந்திய பெண்கள் அணி வெண்கலம் வென்றது.</p>
<p>நெதர்லாந்தில், உலக வில்வித்தை சாம்பியன்ஷிப் தொடர் நடக்கிறது. இதன் பெண்கள் அணிகளுக்கான ‘காம்பவுண்டு’ பிரிவு 3–4வது இடத்துக்கான போட்டியில் இந்தியா, துருக்கி அணிகள் மோதின. இதில் ஜோதி சுரேகா, ராஜ் கவுர், முஸ்கன் கிரார் ஆகியோர் அடங்கிய இந்திய அணி 229–226 என்ற கணக்கில் வெற்றி பெற்று, 3வது இடம் பிடித்து வெண்கலப் பதக்கத்தை கைப்பற்றியது. இது, இந்த சீசனில் இந்தியாவுக்கு கிடைத்த முதல் பதக்கம். கடந்த 2017ல் நடந்த உலக சாம்பியன்ஷிப் ‘காம்பவுண்டு’ பிரிவில் இந்திய பெண்கள் அணி வெள்ளி வென்றிருந்தது.</p>
<p>ஆண்கள் அணிகளுக்கான ‘ரிகர்வ்’ பிரிவு பைனலில் இன்று இந்திய அணி, சீனாவை எதிர்கொள்கிறது. இதில் தருண்தீப் ராய், அடானு தாஸ், பிரவிண் ஜாதவ் ஆகியோர் அடங்கிய இந்திய அணி அசத்தும் பட்சத்தில், உலக வில்வித்தை சாம்பியன்ஷிப் தொடரில் முதல் தங்கம் வென்று புதிய வரலாறு படைக்கலாம். கடந்த 2005ல் ஸ்பெயினின் மாட்ரிட் நகரில் நடந்த உலக சாம்பியன்ஷிப் ‘ரிகர்வ்’ பிரிவில் இந்திய ஆண்கள் அணி, வெள்ளி வென்றிருந்தது.</p>
<p><strong>ஜோதி வெண்கலம்:</strong> பெண்கள் தனிநபர் ‘காம்பவுண்டு’ பிரிவு வெண்கலப் பதக்கத்திற்கான போட்டியில் இந்தியாவின் ஜோதி சுரேகா, துருக்கியின் யேசிம் போஸ்டன் மோதினர். விறுவிறுப்பான இப்போட்டி 145–145 என சமன் ஆனது. பின் ‘டை பிரேக்கரில்’ அசத்திய ஜோதி சுரேகா 10–9 என வெற்றி பெற்று வெண்கலம் வென்றார்.</p>


 
 
</div></div></div>,
PublishedDate: 2019-06-15 21:26:00 +0530 IST,
SourceUrl: //sports.dinamalar.com/2019/06/1560614162/WorldArcheryChampionshipsCompoundWomenTeamIndiaBronzeMedalJyothi.html,
ThumbImageUrl: ,
Title: வில்வித்தை: இந்தியாவுக்கு வெண்கலம் | ஜூன்  15, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Sharath Kamal Achanta 318_0.jpg'/><div><div>
<p><strong>மும்பை: </strong>அல்டிமேட் டேபிள் டென்னிஸ் லீக் தொடரின் மூன்றாவது சீசனில் சென்னை அணிக்காக களமிறங்குகிறார் சரத் கமல்.</p>
<p>இந்தியாவில் பிரிமியர் கிரிக்கெட், பிரிமியர் பாட்மின்டன் லீக் வெற்றியை அடுத்து, பல்வேறு லீக் தொடர்கள் உருவாகின. இந்த வரிசையில் அல்டிமேட் டேபிள் டென்னிஸ் தொடர் நடக்கிறது. இதன் மூன்றாவது சீசன் வரும் ஜூலை 25ல் துவங்குகிறது. இதற்கான, வீரர், வீராங்கனைகள் ஏலம் நடந்தது. ஒவ்வொரு அணி சார்பிலும் அதிகபட்சமாக ஆறு நட்சத்திரங்கள் ஒப்பந்தம் செய்யப்பட்டனர்.</p>
<p>டில்லி அணி சார்பில், தமிழகத்தின் சத்யன் ஞானசேகரன் தக்க வைக்கப்பட்டார். இம்முறை புதிதாக இணைந்துள்ள சென்னை லயன்ஸ் அணிக்காக சரத் கமல் வாங்கப்பட்டார். கடந்த காமன்வெல்த் விளையாட்டிங் தங்கம் வென்ற இந்திய வீராங்கனை மணிகா பத்ரா, கோல்கட்டா அணியில்  இடம் பிடித்துள்ளார்.</p>
<p><strong>டில்லியில் போட்டிகள்</strong></p>
<p>வெளிநாட்டு நட்சத்திரங்களை பொறுத்தவரை ஹாங்காங்கின் ஹோய் கெம் (மும்பை), ஜெர்மனியின் பெட்ரிசா (சென்னை) உள்ளிட்டோர் இடம்பெற்றுள்ளனர். கடந்த சீசனில் மூன்று இடங்களில் போட்டிகள் நடத்தப்பட்டன. இம்முறை, டில்லியில் மட்டுமே போட்டிகள் நடக்கவுள்ளன.</p>



 
 
</div></div></div>,
PublishedDate: 2019-06-13 21:26:00 +0530 IST,
SourceUrl: //sports.dinamalar.com/2019/06/1560441370/ChennaiLionspickKamaltabletennis.html,
ThumbImageUrl: ,
Title: சென்னை அணியில் சரத் கமல் | ஜூன்  13, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Atanu Das-M_0.jpg'/><div><div>
<p><strong>ஹெர்டோஜென்போஸ்ச்: </strong>உலக வில்வித்தை சாம்பியன்ஷிப் ‘ரிகர்வ்’ பிரிவு பைனலுக்கு இந்திய அணி முன்னேறியது. அரையிறுதியில் 5–4 என, நெதர்லாந்தை வீழ்த்தியது.</p>
<p>நெதர்லாந்தில், உலக வில்வித்தை சாம்பியன்ஷிப் தொடர் நடக்கிறது. இதன் ஆண்கள் அணிகளுக்கான ‘ரிகர்வ்’ பிரிவு இந்தியா, கனடா அணிகள் மோதின. இதில் தருண்தீப் ராய், அடானு தாஸ், பிரவிண் ஜாதவ் ஆகியோர் அடங்கிய இந்திய அணி 5–3 என்ற கணக்கில் வெற்றி பெற்று காலிறுதிக்கு முன்னேறியது. இதனையடுத்து இந்திய அணி, வரும் 2020ல் ஜப்பானில் நடக்கவுள்ள டோக்கியோ ஒலிம்பிக் போட்டிக்கு தகுதி பெற்றது.</p>
<p>அடுத்து நடந்த காலிறுதியில் இந்திய அணி 6–0 என, சீனதைபே அணியை தோற்கடித்தது. பின் அரையிறுதியில் இந்தியா, நெதர்லாந்து அணிகள் மோதின. இதில் இந்திய அணி 5–4 என்ற கணக்கில் வெற்றி பெற்று பைனலுக்குள் நுழைந்தது. வரும் 16ல் நடக்கவுள்ள பைனலில் இந்தியா, சீனா அணிகள் மோதுகின்றன.</p>
<p>இதன்மூலம் இந்திய ஆண்கள் அணி, 14 ஆண்டுகளுக்கு பின், உலக சாம்பியன்ஷிப் ‘ரிகர்வ்’ பிரிவு பைனலுக்கு முன்னேறியது. கடைசியாக 2005ல் ஸ்பெயினின் மாட்ரிட் நகரில் நடந்த தொடரில் பைனலுக்கு தகுதி பெற்றிருந்தது. இதில் இந்தியாவுக்கு வெள்ளிப் பதக்கம் கிடைத்தது. இந்த அணியில் தருண்தீப் ராய் இடம் பெற்றிருந்தார்.</p>


 
 
</div></div></div>,
PublishedDate: 2019-06-13 20:40:00 +0530 IST,
SourceUrl: //sports.dinamalar.com/2019/06/1560438634/WorldArcheryChampionshipsTarundeepRaiAtanuDasPravinJadhavMens.html,
ThumbImageUrl: ,
Title: உலக வில்வித்தை: பைனலில் இந்தியா | ஜூன்  13, 2019