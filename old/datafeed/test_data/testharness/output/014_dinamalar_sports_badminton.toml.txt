Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Gayatri Gopichand-M_2.jpg'/><div><div>
<p><strong>ஐதராபாத்:</strong> அனைத்து இந்திய சீனியர் ரேங்கிங் பாட்மின்டன் தொடரின் ஒற்றையர் மற்றும் இரட்டையர் பிரிவில் காயத்ரி கோபிசந்த் பட்டம் வென்றார்.</p>
<p>ஐதராபாத்தில், அனைத்து இந்திய சீனியர் ரேங்கிங் பாட்மின்டன் தொடர் நடந்தது. இதன் பெண்கள் ஒற்றையர் பிரிவு பைனலில், இந்திய அணி பயிற்சியாளர் கோபிசந்த் மகள் காயத்ரி, தன்வி லத் மோதினர். மொத்தம் 37 நிமிடம் நீடித்த போட்டியில் அபாரமாக ஆடிய காயத்ரி 21–19, 21–16 என்ற நேர் செட் கணக்கில் வெற்றி பெற்று சாம்பியன் பட்டத்தை கைப்பற்றினார்.</p>
<p>பெண்கள் இரட்டையர் பிரிவு பைனலில் காயத்ரி, ருதபர்னா பாண்டா ஜோடி 19–21, 21–14, 21–10 என்ற கணக்கில் ஷிகா கவுதம், அஷ்வினி பாட் ஜோடியை வீழ்த்தி சாம்பியன் பட்டம் வென்றது.</p>
<p>ஆண்கள் ஒற்றையர் பிரிவு பைனலில் லக்சயா சென், ராகுல் யாதவ் மோதினர். இதில் லக்சயா சென் 23–25, 21–14, 21–13 என்ற கணக்கில் வெற்றி பெற்றார்.</p>


 
 
</div></div></div>,
PublishedDate: 2019-06-23 21:12:00 +0530 IST,
SourceUrl: //sports.dinamalar.com/2019/06/1561304531/AllIndiaSeniorRankingBadmintonGayatriGopichandDoubleChampion.html,
ThumbImageUrl: ,
Title: காயத்ரி சாம்பியன் | ஜூன்  23, 2019
**********************************************************************************
Content: ,
Description: <div><img src='https://imgsports.dinamalar.com/Sports/editorial/sites/vssports.vishwak.com/files/Lee Chong Wei 318.jpg'/><div><div>
<p><strong>புதுடில்லி: </strong>கேன்சர் பாதிப்பில் இருந்து மீண்ட உலகின் முன்னணி பாட்மின்டன்  வீரர் லீ சாங் வெய் ஓய்வு பெற்றார்.</p>
<p>மலேசிய பாட்மின்டன் வீரர் லீ சாங் வெய் 36. முன்னாள் ‘நம்பர்–1’ வீரர். காமன்வெல்த்தில் ஆறு தங்கம், ஒலிம்பிக்கில் மூன்று வெள்ளி வென்றார். கடந்த ஆண்டு மூக்குப்பகுதியில் கேன்சர் ஏற்பட்டது. இதனால் உலக சாம்பியன்ஷிப், ஆசிய விளையாட்டிலிருந்து விலகினார். தீவிர சிகிச்சைக்குப் பின் கேன்சரில் இருந்து மீண்டார்.</p>
<p>மீண்டும் சர்வதேச அரங்கிற்கு திரும்ப முயற்சித்தார். கடந்த ஒரு ஆண்டாக எவ்வித போட்டியிலும் பங்கேற்காததால் தரவரிசையில் 191வது இடத்திற்கு தள்ளப்பட்டார். தற்போது சர்வதேச அரங்கிலிருந்து ஓய்வு பெறுவதாக அறிவித்துள்ளார்.</p>
<p><strong>கண்ணீருடன் ஓய்வு</strong></p>
<p>ஓய்வு குறித்து லீ சாங் வெய் கூறியது: பாட்மின்டனை இன்னும் விரும்புகிறேன். வரும் டோக்கியோ ஒலிம்பிக் (2020) போட்டிக்குப் பின், விடை பெறலாம் என எண்ணி இருந்தேன். ஆனால் இதற்கு அதிக பயிற்சி செய்ய வேண்டிய தேவை உள்ள நிலையில், எனது உடல் ஒத்துழைக்கவில்லை. முன்பு போல பாட்மின்டனில் தீவிரமாக நான் விளையாட முடியாது என மருத்துவர்கள் தெரிவித்தனர். வேறு வழியில்லாத நிலையில் கனத்த இதயத்துடன் பாட்மின்டன் அரங்கில் இருந்து ஓய்வு பெறுகிறேன். 19 ஆண்டாக ஆதரவு தந்த மலேசிய அரசுக்கு நன்றி. கடந்த 2012ல் திருமணம் செய்தேன், தேனிலவுக்கு எங்கும் சென்றது இல்லை. இனி மனைவி, குழந்தையுடன் நாட்களை கழிக்க உள்ளேன்.இவ்வாறு லீ சாங் வெய் கூறினார்.</p>
<p><strong>செய்னா புகழாரம்</strong></p>
<p>லீ சாங் வெய் ஓய்வு குறித்து பல பாட்மின்டன் நட்சத்திரங்கள் ‘டுவிட்டரில்’ கருத்து தெரிவித்துள்ளனர்.</p>
<p><strong>செய்னா (இந்தியா): </strong>பல ஆண்டாக விளையாடி வந்த உங்களின் ஆட்டத்தை ரசித்துள்ளேன். பாட்மின்டனில் ஜாம்பவானாக திகழ்ந்தீர்கள். உங்களின் ஓய்வு செய்தி வருத்தம் தருகிறது. எதிர்காலம் சிறப்பாக அமைய வாழ்த்துகள்.</p>
<p><strong>கரோலினா மரின் (ஸ்பெயின்): </strong>பாட்மின்டன் விளையாடும் அனைவருக்கும் நீங்கள் ஊக்கமாக இருந்தீர்கள். என்றைக்கும் ஒரு நாயகனாக இருப்பீர்கள்.</p>
<p>இதைப்போல, இந்தியாவின் ஸ்ரீகாந்த், சாய் பிரனீத், பிரனாய் உள்ளிட்டோரும் கருத்து தெரிவித்துள்ளனர்.</p>




 
 
</div></div></div>,
PublishedDate: 2019-06-13 21:20:00 +0530 IST,
SourceUrl: //sports.dinamalar.com/2019/06/1560441024/TearsasbadmintonstarLeequitsaftercancerbattle.html,
ThumbImageUrl: ,
Title: விடை பெற்றார் லீ சாங்: பாட்மின்டனில் இருந்து... | ஜூன்  13, 2019